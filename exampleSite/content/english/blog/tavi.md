+++
date = 2021-02-04T21:00:00Z
description = "this is a meta description"
draft = true
image = "/images/tavi_evolut_alp_burak_catakoglu.png"
title = "TAVI-"

+++
### TAVI Nedir?

[**TAVI**](https://www.google.com.tr/search?sxsrf=ALeKk01sGhsi-MGOnmwsIreJYEVSF0IZVA%3A1592740919278&source=hp&ei=N0zvXs_qDqP5qwHpgbHYDA&q=tavi&oq=tavi&gs_lcp=CgZwc3ktYWIQAzIECCMQJzIHCAAQFBCHAjICCAAyAggAMgIIADICCAAyAggAMgIIADICCAAyAggAOgYIIxAnEBM6BAgAEENQxwZYpglg6gpoAHAAeAKAAbkCiAGNBpIBBzAuMy4wLjGYAQCgAQGqAQdnd3Mtd2l6&sclient=psy-ab&ved=0ahUKEwiP4tel7pLqAhWj_CoKHelADMsQ4dUDCAc&uact=5) eskiden olduğu gibi göğüs kafesi açılmadan ve kalp durdurulmadan, ciddi derecede daralmış aort kapağın, kateteter yardımıyla ilerletilen biyolojik yeni bir kapakla değiştirilmesi işlemidir.

10 yılı aşkın süredir yapılan bu işlem, zaman içerisinden teknolojik olarak gelişmiş ve artık pek çok hasta uyutulmadan dahi tedavi edilebilmektedir. Yeni teknolojiler ile yapılan işlemlerden 1-2 gün sonra bile artık taburculuk mümkün olabilmektedir.

Bu işlem iki farklı isimle bilinir:

1. TAVI: Transkateter aort kapak implantasyonu
2. **TAVR**: Transkateter aort kapak replasmanı

Aslında her ikisi de aynı işlemi anlatmaktadır.

{{< youtube id="TinTCuqJ8xE" >}}

### TAVI Kapağı Nasıldır?

**TAVI** yöntemi ile yerleştirilen aort kapakları biyolojik kapaklardır. Çoğunlukla sığır ve domuz kapakları kullanılır. Üzerleri yıpranmayı önleyici bazı malzemeler ile kaplanır. Metal bir stentin üzerine yerleştirilmiş bu kapaklar hasta ve daralmış olan aort kapağın üzerine balon yardımıyla (balon expandable) veya kendiliğinden genişleyerek (self expandable) konumlandırılır.

{{< youtube id="s8nqpHalJfs" >}}

### TAVI İşlemi Nasıl Yapılır?

TAVI, bir damara yerleştirilen [stent](https://anjiyostent.com/category/stent/) işlemine benzer bir işlemdir. Bir kateter vasıtası ile tamamen katlanabilir bir kapak, hasta olan kapağın üzerine bir balon şişirilerek, veya kendi kendine genleşerek yerleştirilir ve bu sayede hasta kapağın yerini sağlıklı çalışan bir kapak alır. Yeni kapak genişletildiğinde, eski hasta olan kapağı çevreye doğru iter ve çalışmaya başladığında sağlıklı ve normal kan akımına imkan sağlar.

### TAVI mi Aort Kapak Ameliyatı mı?

Bu işlem FDA (Amerikan Gıda ve İlaç Bakanlığı) tarafından yakın zamanda onaylanmış, şikayeti olan aort kapak darlığı hastalarında, eğer **ameliyat riski yüksek ise**, ameliyata alternatif olarak yapılabilen bir tedavi yöntemidir. Standart aort kapak ameliyatı ile TAVI arasında belirgin farklar vardır.

Genellikle standart kapak ameliyatı, göğüs kafesi açılarak yapılır. TAVI ise genellikle kateter vasıtası ile çoğunlukla kasıktan, yapılabilmektedir. Göğüs kemiklerine dokunulmadığı için hastalar çok kısa sürede iyileşmektedir.

Günümüzde pek çok hasta uyutulmadan sadece sedasyon dediğimiz yatıştırıcı ilaçlarla dahi tedavi olabilmektedir.

### TAVI için En İyi Aday Kimdir?

TAVI işleminin yapıldığı hastalar genellikle 70’li, 80’li yaşlarda olan kişilerdir. Dolayısıyla eşlik eden başka tıbbi sorunları vardır ve bu tür minimal invazif ve hızlı iyileşme beklenen bir yöntemden daha çok fayda görürler.

Yeni bir yöntem olmakla beraber, aort kapak hastalığı olan veya başka bir tedavi alternatifi sınırlı olan hastalarda yaşam kalitesini önemli ölçüde arttırmaktadır. İlaç tedavisi ile sağlanamayan, kalbin daha fazla zarar görmesini engellemekte, hayat kalitesini ve yaşam süresini artırmaktadır.